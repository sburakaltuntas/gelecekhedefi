<p>Türkiye Cumhuriyeti olarak ülkemiz geleceği konusunda birçok farklı sektörde pek çok farklı hedefi hedeflemektedir. Bu alanlardan biri, savunma sanayisidir ve ülkemiz bu alanda yerliliği artırmayı amaçlamaktadır. Ancak yerliliği artırmaktan kasıt, sadece üretilen cihazın hammaddesinin yerli olması değil, aynı zamanda bu cihazın yazılımı ve tasarımı gibi birçok konuda yerliliği geliştirmektir. Bu bağlamda, ülkemizin hedefleri, benim de içinde bulunduğum birçok alandaki mühendisin ve mühendislik öğrencisinin hedefleriyle örtüşmektedir.</p><p>Bir yazılım mühendisliği öğrencisi olarak, amacım kendi yazılımlarımı geliştirmektir. Ülkemiz de bu tür yerli yazılımları geliştirmeyi hedeflemektedir. Bu hedefe ulaşmak için atılması gereken adımlar arasında, okulumu tamamlamanın yanı sıra, alanımla ilgili çalışmalar ve araştırmalar yapmak da bulunmaktadır. Bu nedenle, okula önem verirken aynı zamanda yazılım konularında çalışmalar yaparak, bu çalışmaları savunma sanayisiyle nasıl bütünleştirebileceğimi araştırmam gerekmekte. Bu konuda deneyimli ve başarılı kişilere ulaşarak onlardan bilgi almak, aynı zamanda yerlilik ve özgünlük konularında yeni fikirler üretmek de bu hedeflere ulaşmaya katkıda bulunmanın yollarından bazılarıdır. Bu tür adımlar, ülkemizin ve benim ortak hedeflerimizin gerçekleşmesi için, ülkeye katkı sağlama arzusu taşıyan bir üniversite öğrencisinin atması gereken adımlardır.</p><br>